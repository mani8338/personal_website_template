---
layout: posts
title: بیتی ویژه از شاهنامه فردوسی برای من
---

- تقریبا در پایان پادشاهی منوچهر شاه در شاهنامه، زمانی که رستم 8 ساله شده و در همین سن ، همه اطرافیانش را از هر لحاظی به شگفتی آورده بود، پدر بزرگ او، سام نریمان، که جهان پهلوان آن دوران بود، آرزو داشت که بتواند نوه ی خود را برای نخستین بار ملاقات کند. سام اخبار زیادی را از نوه اش می شنید که یکی از آنها، این بود
- *<span style="color: blue;">کس اندر جهان کودک نارسید-بدان شیرمردی و گردی ندید*
- در داستان معروف رستم و سهراب، هنگامی که رستم برای نخستین بار با سهراب،پسر خود، جنگیده بود، به این پی برد که سهراب بسیار نیرومند تر از هر کسی است که تا به حال با او جنگیده است. در آن نبرد رستم در هیچ یک از مراحل نبرد نتوانست که سهراب را شکست دهد و حتی در پایان می توان گفت که سهراب از او جلوتر بود و توانست ضربه محکمی به کتف رستم بزند. با توجه به رخداد ها، فضا و بیان داستان می توان نتیجه گرفت که سهراب از رستم قوی تر است. آن شب رستم با کیکاوس، پادشاه ایران، درباره ی سهراب سخن می گوید
- ز سهراب رستم زبان بر گشاد-ز بالای برزش همی کرد یاد
- *<span style="color: blue;">که کس در جهان کودک نارسید-بدین شیرمردی و گردی ندید*
- 
- همین گونه که دیده می شود این بیت عینا تکرار شده (بر اساس دستونیس بیوت) و یا با تغییر بسیار اندک تکرار شده(بر اساس دستنویس فلورانس). این در حالی ست که فردوسی هیچ گاه بیتی را تکرار نمی کند. نکته جالب دیگر درباره این قضیه این است که به سام نریمان که جهان پهلوان آن دوران بود این بیت گفته می شود و در داستان رستم و سهراب، این بیت را رستم، جهان پهلوان آن دوران به زبان می آورد
- 
چرا این بیت برای من ویژه است؟ با توجه به علاقه شدید من به داستان رستم و سهراب، من شمار زیادی از بیت‌های این داستان را حفظ هستم که این بیت از جمله آن‌هاست. هنگامی که داستان پادشاهی منوچهر را دوباره مطالعه می‌کردم، متوجه این بیت شدم و برایم بسیار جالب و عجیب بود. از آنجایی که خودم به این قضیه پی بردم، همین موضوع سبب شد که این بیت برای من بسیار خاص و ویژه باشد

